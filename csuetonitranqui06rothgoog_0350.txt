238 e. snss'rom TRANQ. DE vrrA CAESARUM Lm. vm.

praefecturam quoque praetori suscepit numquam ad id tem-
pus nisi ab eq. R. administratam, egitque aliquanto incivilius
et violentius. Siquidem suspectissimum quemque sibi, sum-
missis qui per theatra et castra quasi consensu ad poenam
deposcerent, haud cunctanter oppressit. In his Aulum Cae· ο
cinam consularem, vocatum ad caenam ac vixdum triclinio
egressum, confodi iussit3 sane urguente discrimine, cum etiam
chirographum eius praeparatae apud milites contionis depre-
hendisset. Quibus rebus sicut in posterum securitati satis
cavit, ita ad praesens plurimum contraxit invidiae, ut non ιο
temere quis tam adverso rumore magisque invitis omnibus
transierit ad principatum.

7. Praeter saevitiam suspecta in eo etiam luxuria erat, quod
ad mediam noctem comissationes cum profusissimo quoque
familiarium extenderet; nec minus libido, propter exoleto-15
rum et spadonum greges propterque insignem reginae Bere-
nices amorem, cui etiam nuptias pollicitus ferebatur; suspe-
cta rapacitas, quod constabat in cognitionibus patris nundi-
nari praemiarique solitum; denique propalam alium Neronem
et opinabantur et praedicabant. At illi ea fama pro hono 20
cessit conversaque est in maximas laudes, neque vitio ullo
reperto et contra virtutibus summis.

Convivia instituit iucunda magis quam profusa. Amicos
elegit, quibus etiam post eum principes ut et sibi et rei p.
necessariis adquieverunt praecipueque sunt usi. Berenicen 2⁵
statim ab urbe dimisit, invitus invitam. Quosdam e gratissi-
mis delicatorum, quamquam tam artifices saltationis, ut mox
scaenam tenuerint, non modo fovere prolixius, sed spectare
omnino in publico coetu supersedit. Nulli civium quicquam
ademit; abstinuit alieno, ut si quis umquam; ac ne concessasao
quidem ac solitas conlationes recepit. Et tamen nemine
ante se munificentia minor, amphitheatro dedicato thermis-
que iuxta celeriter extructis, munus edidit apparatissimum
largissimamque; dedit et navale proelium in veteri nauma-
chia, ibidem et gladiatores atque uno die quinque milia 35
omne genus ferarum.

8 Natura autem benivolentissimus‚ cum ex instituto Tiberi
omnes dehinc Caesares beneficia a superioribus concessa

