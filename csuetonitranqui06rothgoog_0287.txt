uano. 1¹75

multiplex penus, tesserae frumentariae, vestis, aurum, argen-
tum, gemmae, margaritae, tabulae pictae, mancipia, iumenta,
atque etiam mansuetae ferae, novissime naveS, insulae, agri. -Μ
Hos ludos spectavit e prosceni fastigio. Munere, quod iu12

s amphitheatro ligneo regione Martii campi intra anni spatium
fabricato dedit, neminem occidit, ne noxiorum quidem; ex·
hibuit autem ad ferrum etiam quadringentos senatores sescen-
tosque equites Romanos, et quosdam fortunae atque existima·
tionis integrae, ex isdem ordinibus confectores quoque fera-

ιο rum et varia harenae ministeria3 exhibuit et naumachiam ma· --
rina aqua, innantibus beluis: item pyrrichas quasdam e nu-
mero epheborum, quibus post editam operam diplomata civi-
tatis Romanae singulis optulit. Inter pyrricharum argumenta
taurus Pasiphaam ligneo iuvencae simulacro abditam iniit, ut

1⁵ multi spectantium crediderunt; Icarus primo statim conatu
iuxta cubiculum eius decidit ipsumque cruore respersit. Nam
perraro praesidere, ceterum accubans, parvis primum fora-
minibus, deinde toto podio adaperto spectare consuerat.

Instituit et quinquennale certamen primus omnium Romae

20 more Graeco triplex, musicum gymnicum equestre, quod
appellavit Neronia; dedicatisque thermis atque gymnasio,
senatui quoque et equiti oleum praebuit. Magistros toto cer-
tamini praeposuit consulares sorte, sede praetorum. Deinde
in orchestram senatumque descendit, et orationis quidem car-

25 minisque Latini coronam, de qua honestissimus quisque con· *
tenderat, ipsorum consensu concessam sibi recepit, citharae
autem a iudicibus ad se delatam adoravit ferrique ad Augusti
statuam iussit. Gymnico, quod in Septis edebat, inter bu-
thysiae apparatum barbam primam posuit, conditamque in

30 auream pyxidem et pretiosissimis margaritis adornatam Capi-
tolio consecravit. Ad athletarum spectaculum invitavit et
virgines Vestales, quia Olympiae quoque Cereris sacerdoti·
bus spectare conceditur.

Non immerito inter spectacula ab eo edita et Tiridatis in 13
ss urbem introitum retulerim. Quem Armeniae regem, magnis
pollicitationibus sollicitatum, cum destinato per edictum die
ostensurus populo propter nubilum distulisset, produxit quo
opportunissime potuit, dispositis circa fori templa armatis ·

