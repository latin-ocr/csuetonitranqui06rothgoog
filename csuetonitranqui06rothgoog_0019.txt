PRAEFATIO. XV

ligendis rebus eximia ac plane singularis fides et diligen..
tia, in conscribendis prudentia et verborum elegantia
rara. De fontibus, ut nunc loquimur, Suetonii nostra
memoria multi egerunt vel omnium vel singularum vita-
rum, ut Schweiger Golbery Krause Prutz Egger Hirzel
Wiedemann, quos honoris causa appello, sed inter omnes
convenit, ubique idoneos secutum auctores, numquam
consilio, rarissime errore falsa tradidisse. Frequenter
scriptores a se consultos nominatim affert, Acta quoque
populi et senatus, ipsas Caesarum epistolas autographas
p. 76, 22. 197, 1 ad quas ipsi aditus patebat, inspexit,
ue libellis quidem sine nomine vulgatis famosisque ver-
siculis neglectis, sed optimos quosque auctores et quan-
tum fleri potuit rebus gestis aequales secutuS. Quanta ·
cura in diversitate tradentium vel minutas res tractaverit,
exemplo esse potest p. 121 sq. disputatio de loco ubi
C. Caligula natus sit. Quam diligenter primarios aucto-
res sequi soleat, documento est Divi Augusti index rerum
a se gestarum, quem monumentum Ancyranum dicere
consuevimus, non modo commemoratus p.85, 29, sed per
totam Augusti vitam collatus et in usum conversus, ut
non raro vel eadem verba remanserint, ut p. 46, 32. 47,
13—17. 57, 37-58, 7. Nonnumquam nimium brevitatis
studium iraudi fuit, ut quae discerni et poterant et debe-
bant iu unum coniungeret. De iis historicis, quorum li-
bri aetatem tulerunt, Velleium Iosephum Plutarchum nus-
quam consuluisse videtur, Tacitum si per aetatem legere
potuit et legit, id quod p. 186, 26. 196, 37 credibile
tw), certe ducem neque in Tiberii rebus tradendiS, quod
Sievers putabat, neque in rebellione trium principum
enarranda secutus est.

In componendis rebus eum fere morem tenet, ut re-
petitis ex antiquitate familiae vel gentis originibus,
ipsius imperatoris, cuius vitam scribit, pueritiam virilem-

 

4) Multa parum idonea affert Krause de Suetonii fontibus
p. 4. 5. 70. Berol. 1831. Male et Niebuhr in praelectt. hist.
Rom. 3 p. 204 (aliter p. 28) et Boetticher in lexico Taciteo
p. XXII Tacitum putarant post Suetonium scripsisse.

