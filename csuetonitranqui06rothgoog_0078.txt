LXXII PRAEFATIO.

aliquis ea quae p. 275—278 de ludis Graecorum oble-
ctamentisque convivalibus, tum quae p. 282 de conviciis
et maledictis apud eosdem usitatis relata sunt, neque du-
bito quin mihi assensurus sit, cum illos libellos Graeco
sermone scriptos fuisse iudico. Nec per se improbabile
est, utroque sermone scripsisse homiuem ab aetate Fron-
tonis, Favorini, Marci Antonini haud ita longe remotum.

ln libris ludorum boc quoque addi posse videtur. Si
ut Romanorum ita Graecorum quoque ludos Tranquillus
Latine exposuit, cur non potius quattuor libros ludicrae
rei coniunctim edidit, quorum duo Graecorum, totidem
Romanorum ludos, et alter quidem pueriles convivales-
qne iocoS, alter certamina ac spectacula publica contine-
ret? Sed clare traditum est, nec causam ambigendi vi-
deo, uno libro Graecorum iocos, duobus Romanorum
spectacula et certamina fuisse exposita, i. e. ab origini-
bus repetita et veterum scriptorum testimoniis illustrata.
Neque ullum reperio spectaculorum Graeciae tractatorum
vestigium. Inde conficio, ut hi tituli non pro unius cor-
poris partibus habeantur, quod multis placuit, sed probe
distinguantur. Alterum opus monobiblon Graece scri-
ptum Graecorum lusus iocosque tractabat, alterum Lati-
num Romanorum primo libro rem scenicam, secundo cir-
censes explicabat. Titulum p. 278, 36 qui est in libro
de puerorum lusibus suspectum habeo, nec solis
puerilibus ludis librum de duobus alterum repletum fuisse
credo Sed utrum Servio pro in libro scribendum fuerit
in capite, an diversum omnino a superioribus boc opus
tertiumque de re ludicra Tranquillus scripserit, non de.
cerno. casaubonus de Graecorum lusibus reponebat.
Ceterum opus multa rerum varietate conspicuum Tertul-
liano et Diomedi etiam non monentibus usui fuit. Sed
nonnulla, ut ea quae p. 279, 27 de congiariis· a Numa rege
populo datis et p. 280, 28 de origine vocabuli sica nimis
nugatorie traduntur, falso ad Suetonium auctorem relata
arbitror. In ultimo frusto p. 280, 36 vocabulum viros
excidisse videtum nec minus epigramma excidit, qualia
Martialis 8, 43. 9, 78. 10, 43 lusit.

