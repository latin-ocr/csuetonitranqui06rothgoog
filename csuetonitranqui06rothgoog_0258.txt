146 ο. ευΕΤοΝΙ TRANQ. DE vrrA offlsnmm Lm. 1111.

auxilium accucurrerunt, mox Germani corporis custodeS‚ ac
nonnullos ex percussoribuS, quosdam etiam senatores in·
noxios interemerunt.

59 Vixit annis viginti novem, imperavit triennio et decem
mensibus diebusque octo. Cadaver eius clam in hortos La· ι
mianos asportatum, et tumultuario rogo semiambustum levi
caespite obrutum est, postea per sorores ab exilio reversas
erutum et crematum sepultumque. Satis constat, prius quam
id lieret hortorum custodes umbris inquietatos; in ea quo·
que dome, in qua occubuerit, nullam noctem sine aliquo 1⁰
terrore transactam, donec ipsa domus incendio consumpta
sit. Perit una et uxor Caesonia gladio a centurione con·
fossa, et filia parieti inlisa.

60 conditionem temporum illorum etiam per haec aestimare
quivis possit. Nam neque caede vulgata statim creditum est, ιε
fuitque suspiti0‚ ab ipso Gaio famam caedis simulatam et
emissam, ut eo pacto hominum erga se mentes deprehen·
deret; neque coniurati cuiquam imperium destinaverunt3 et
senatus in asserenda libertate adeo consensit, ut consules
primo non in curiam, quia Iulia vocabatur, sed in Capi· πο
tolium convocarint, quidam vero sententiae loco abolendam
Caesarum memoriam ac diruenda templa censuerint. Obser-
vatum autem notatumque est in primis, Caesares omnes,
quibus Gai praenomen fuerit, ferro perisse, iam inde ab
ec, qui Cinnanis temporibus sit occisus.

—..--—-——----- ..-

