12

214 ο. summu TRANQ. nn vrrA oAEsffluu mn. vn.

quam matrimonio destinarat, commendans reliquias suas et
memoriam. Quidquid deiude epistularum erat, ne cui periculo
aut noxae apud victorem forent, concremavit. Divisit et pe-
11 eunias domesticis ex copia praesenti. Atque ita paratus in-
tentusque iam morti, tumultu inter moras exorto ut eos, qui ε
discedere et abire coeptabant, corripi quasi desertores deti-
nerique sensit, Adiciamus inquit vitae et hanc noctetn!
(his ipsis totidemque verbis) vetuitque vim cuiquam fieri; et
in serum usque patente cubiculo, si quis adire vellet, potesta·
tem sui praebuit. Post hoc sedata siti gelidae aquae potione, 10
arripuit duos pugiones et explorata utriusque acie, cum alte-
rum pulvino subdidisset, foribus adopertis artissimo somno
quievit. Et circa lucem demum expergefactus, uno se traie-
cit ictu‘ infra laevam papillam, irrumpentibusque ad primum
gemitum modo celans modo detegens plagam, exanimatus est ιε
et celeriter (uam ita praeceperat) funeratus, tricensimo et
octavo aetatis anno et nonagensimo et quinto imperii· die.
Tanto Othonis auimo nequaquam corpus aut habitus com·
petit. Fuisse enim et modicae staturae et male pedatus scam·
busque traditur, munditiarum vero paene muliebrium, vulso20
corpore, galericulo capiti propter raritatem capillorum ada-
ptato et adnexo, ut nemo dinosceret; quin et faciem cotidie
rasitare ac pane madido linere consuetum, idque instituisse
a prima lanugine, ne barbatus umquam esset; sacra etiam Isi-
dis saepe in lintea religiosaque veste propalam celebrasse. 2⁵
Per quae factum putem , ut mors eius minime congruens vitae
maiore miraculo fuerit. Multi praesentium militum cum plu·
rimo fletu manus ac pedes iacentis exosculati , fortissimum vi-
rum, unicum imperatorem praedicantes, ibidem statim nec pro-
cul a rogo vim suae vitae attulerunt3 multi et absentium, ac· 30
cepto nuntio, prae dolore armis iuter se ad internecionem con-
currerunt. Denique magna pars hominum, incolumem gra-
vissime detestata, mortuum laudibus tulit, ut vulgo iactatum
sit etiam, Galbam ab eo non tam dominandi quam rei p. ac
libertatis restituendae causa interemptum. ⁸5

 

