DOMITIANUS. 251

delatum nec infitiantem, iactasse se 'quae providisset ex arte,
sciscitatus est, quis ipsum maneret exitus; et affirmantem, fo-
re ut brevi laceraretur a canibus, interfici quidem sine mora,
sed ad coarguendam temeritatem artis sepeliri quoque ac-
5 curatissime imperavit. Quod cum fieret, evenit ut, repentina
tempestate deiecto funere, semiustum cadaver discerperent
caneS, idque ei caenanti a mimo Latino, qui praeteriens forte
' animadverterat, inter ceteras diei fabulas referretur.
Pridie quam periret, cum oblatos tuberes servari iussisset 16
10 in crastinum, adiecit: Sa· modo uti licuerit! et conversus ad
proximos affirmavit, fore ut sequenti die luna se in aquario
cruentaret factumque aliquod existeret, de quo loquerentur
homines per terrarum orbem. At circa mediam noctem ita est
exterritae, ut e strato prosiliret. Dehinc mane haruspicem ex
15 Germania missum, qni consultus de fulgure mutationem rerum
praedixerat, audiit condemnavitque3 ac dum exulceratam in
fronte verrucam vehementius scalpit, profluente sanguine,
Utinam inquit hactenus! Tunc horas requirenti pro quinta,
quam metuebat, sexta ex industria nuntiata est. His velut
πο transacto iam periculo laetum, ‘festinantemque ad corporis cu·
ram Parthenius cubiculo praepositus convertit, nuntians esse,
qui magnum nescio quid afferret, nec differendum. Itaque sum-
motis omnibus, in cubiculum se recepit atque ibi occisus est.
De insidiarum caedisque genere haec fere divulgata sunt. 17
25Cunctantibus conspiratis, quando et qno modo, id est lavan-
temne an caenantem, adgrederentur, Stephanus, Domitillae
procurator, et tunc interceptarum pecuniarum reus, consilium
operamque optulit. Ac sinisteriore brachio, velut aegro, la·
nis fasciisque per aliquot dies ad avertendam suspicionem ob-
w voluto, ad ipsam horam dolonem interiecit: professusque con-
spirationis indicium et ob hoc admissuS, legenti traditum a se
libellum et attonito suffodit inguina. Saucium ac repugnantem
adorti Clodianus cornicularius, et Maximus Partheni libertus,
et Saturius decurio cubiculariorum, et quidam e gladiatorio
ss. ludo vulneribus septem contrucidarunt. Puer, qui arae Larum
cubiculi ex consuetudine assistens interfuit caedi, hoc amplius
narrabat, iussum se a Domitiano ad primum statim vulnus pu-
gionem pulvino subditum porrigere ac ¹ministros vocare, ne-

